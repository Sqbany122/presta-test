Umowa licencyjna oprogramowania “Moduł PayU 2 dla Prestashop” firmy Blue Train Łukasz Kowalczyk

§ 1 Definicje

1. Adres internetowy – adres domenowy serwisu internetowego.
2. Prestashop – skrypt sklepu internetowego udostępniany pod adresem internetowym http://www.prestashop.com
3. Oprogramowanie – Moduł PayU 2 dla Prestashop udostępniany za pośrednictwem strony internetowej
   http://www.prestacafe.pl.
4. Instalacja sklepu internetowego - pojedyncza instalacja skryptu Prestashop, w jednym folderze i korzystająca z jednej
   bazy danych, mogąca obsługiwać wiele sklepów w ramach funkcjonalności multistore.

§ 2 Warunki licencji

1. Autorem Oprogramowania jest firma Blue Train Łukasz Kowalczyk z siedzibą przy ul. Grunwaldzkiej 15A w Grodzisku
   Mazowieckim, REGON 142662774, NIP 1132007347.
2. Oprogramowanie podlega ochronie prawnej na mocy ustawy z dnia 4.02.1994 r. o prawach autorskich i prawach pokrewnych
   (Dz. U. 1994, Nr 24, poz. 83).
3. Prawo własności oraz prawa autorskie dotyczące Oprogramowania oraz wszelkich kopii Oprogramowania stanowią własność
   firmy Blue Train Łukasz Kowalczyk.
4. Licencja na użytkowanie Oprogramowania udzielana jest na czas nieokreślony dla jednej instalacji sklepu
   internetowego.
5. Na podstawie niniejszej Umowy firma Blue Train Łukasz Kowalczyk udziela Licencjobiorcy niewyłącznej, odpłatnej
   i nieprzenoszalnej na osoby trzecie Licencji na korzystanie z Oprogramowania i materiałów towarzyszących w zakresie
   użytkowania określonym w niniejszej Umowie
6. Nabycie licencji upoważnia Nabywcę do otrzymywania bezpłatnych aktualizacji oprogramowania w wersjach o oznaczeniu
   1.x.x, gdzie x oznacza dowolną liczbę naturalną.
7. W przypadku rezygnacji z Oprogramowania środki pieniężne nie zostaną zwrócone nabywcy.
8. Zabrania się rozpowszechniania Oprogramowania bez zgody autora.
9. Firma Blue Train Łukasz Kowalczyk nie ponosi odpowiedzialności za straty powstałe w wyniku użytkowania
   Oprogramowania.
10. Konsument nabywając Oprogramowanie w wersji elektronicznej (bez nośnika) wyraża zgodę na rozpoczęcie korzystania
    z licencji na oprogramowanie przed upływem terminu do odstąpienia od umowy, októrym mowa w art. 7 ust. 1 Ustawy
    z dnia 2 marca 2000r. o ochronie niektórych praw konsumentów oraz o odpowiedzialności za szkodę wyrządzoną przez
    produkt niebezpieczny (Dz. U. z 2000r. Nr 22, poz. 271 ze zm.). W związku z powyższym konsumentowi nie przysługuje
    prawo do odstąpienia od umowy, zgodnie z art. 10 ust. 3 pkt 1 tejże ustawy.
